3. Modello logico dei dati gestiti nel Taccuino
================================================

Il taccuino è una sezione riservata del FSE all'interno della quale è
permesso all'assistito di inserire autonomamente dati e documenti
personali relativi ai propri percorsi di cura, anche effettuati presso
strutture al di fuori del Servizio Sanitario Nazionale.

Si tratta di informazioni non certificate, la cui titolarità è
totalmente in capo al singolo e possono essere sostanzialmente di due
tipi:

-  **un insieme standard di dati**\ (nel seguito “dataset standard” -
   per maggiore dettaglio consultare l’Appendice D al presente documento) 
   condivisi e gestiti all’interno del proprio taccuino da tutte le Regioni,

-  **un insieme di documenti caricati in auto-contribuzione**
   direttamente dal cittadino (ad esempio attraverso upload di documenti
   scansionati).

Nella prima tipologia di dati sono compresi in sintesi:

-  osservazioni personali

   -  annotazioni libere

   -  eventi significativi

   -  parametri osservabili (peso, pressione, circonferenza, frequenza
      cardiaca, frequenza respiratoria, colesterolo, ossimetria,
      glicemia, segni e sintomi, etc)

-  contatti con strutture

-  assunzione di farmaci relativi a: formulazioni magistrali, formule
   officinali e medicinali esteri non autorizzati al commercio in Italia
   ai sensi del D.M. 11/2/1997.

Nell’immagine seguente è rappresentato il modello logico dei dati che
evidenzia le entità logiche e le relative relazione che intercorrono tra
di esse. Come si può notare, i **parametri osservabili** (in rosso)
possono essere acquisiti da device di vario tipo:

-  **dispositivi medici**, ovvero “\ *[...] strumenti, apparecchi,
   impianti, software, sostanze o altro prodotti, utilizzati da soli o
   in combinazione, compresi gli accessori tra cui il software destinato
   dal fabbricante ad essere impiegato specificamente con finalità
   diagnostiche o terapeutiche e necessario al corretto funzionamento
   del dispositivo stesso [...]*\ ” **certificati** secondo le
   disposizioni in materia e soggetti a marcatura CE;[24]_

-  **dispositivi wearable o semplicemente il proprio smartphone** per il
   monitoraggio degli stili di vita.

.. |image| figure:: /immagini/1000020100000556000002D524211B16DEC8C893.png
   :scale: 50 % 
   :alt: SWOT del Project Work

   SWOT del Project Work


I dati oggetto di rilevazione compresi nel dataset standard (definito
nel 2020 dal Gruppo di lavoro costituito ad hoc da Ministero della
Salute e AgID per la stesura delle specifiche tecniche nazionali) di
prossima approvazione, sono:

-  temperatura corporea

-  peso

-  circonferenza vita

-  ossimetria

-  pressione (diastolica e sistolica)

-  frequenza Cardiaca a Riposo

-  frequenza Respiratoria

-  colesterolo (HDL, LDL e totale)

-  emoglobina Glicata

-  trigliceridi

-  glicemia a digiuno.

E’ importante notare che una buona parte di tali grandezze possono
essere rilevate - e lo saranno sempre più in prospettiva - da apparecchi
in grado di dialogare per mezzo di protocolli standard con altri
dispositivi (es. Bluetooth).

I dati e le informazioni di cui sopra (maggiori dettagli sono riportati
nell’Appendice D in cui si riporta un estratto
del documento in fase di approvazione da parte del Ministero della
Salute) saranno fruibili a livello nazionale, grazie alla piattaforma
INI che costituisce il nodo nazionale deputato a garantire
l’interoperabilità dei Fascicoli Sanitari Elettronici regionali e dei
dati e documenti in essi contenuti.

Le singole piattaforme regionali potranno eventualmente integrare altre
tipologie di informazioni gestite nel Taccuino: queste non saranno per
il momento fruibili al di fuori della Regione di assistenza. tuttavia
non sono escluse evoluzioni del progetto in tal senso, successivamente
ad un primo periodo di utilizzo su base nazionale.

A tale proposito, nell’ambito delle attività di coordinamento del GdL
Taccuino, la Regione Piemonte con il supporto di medici di base e
ospedalieri aveva individuato alcune informazioni integrative, quali:

   a. viaggi,

   b. fumo e alcol,

   c. alimentazione,

   d. sonno,

   e. attività fisica ed altri aspetti legati agli stili di vita.

Talune di queste (in particolare il punto e, ma non solo) si prestano ad
essere acquisite prevalentemente da dispositivi elettronici, in modalità
massiva, tramite processi parametrizzabili, facilmente automatizzabili
in modo da richiedere poche operazioni svolte dall’utente.:

Ad oggi device e App dedicate, di larga diffusione, possono supportare
gli assistiti nella rilevazione di informazioni utili nei processi di
cura di patologie di varia natura, quali a titolo di esempio:

-  attività fisica standard passi (es. passi, ore in piedi, piani
   saliti) e sportiva con valutazione del corrispondente dispendio
   calorico,

-  quantità di acqua bevuta,

-  durata e qualità del sonno,

-  apporto calorico legato alla dieta con particolare attenzione alle
   sostanze assunte (grassi, carboidrati, proteine, vitamine, sali, etc)

-  monitoraggio ciclo: flusso mestruale (data, durata, intensità),
   sintomi

-  mindfulness in minuti.

Una panoramica delle informazioni già gestite dalle App maggiormente
diffuse, tramite il collegamento con device wearable e dispositivi
medici, è riportata nel § “\ `Analisi comparativa delle principali
HealthApp in relazione al contenuto informativo <https://taccuino-community-os.readthedocs.io/en/latest/sezioni/analisiTecnica/mobile.html>`__\ ”.

.. [24] D. Lgs. 24/2/1997, n. 46 emendato con D. Lgs. 25/1/2010, n.37 - Recepimento Direttiva 2007/47/CE “Attuazione della Direttiva 93/42/CEE concernente i dispositivi medici”. Il 17/4/2020 il Parlamento europeo, causa emergenza COVID-19, ha disposto il rinvio al 21/5/2021 dell’applicazione del nuovo Regolamento UE 2017/745.

