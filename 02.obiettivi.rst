Obiettivi e strategie
=====================

Project Work

La finalità ultima della realizzazione dell’iniziativa progettuale
definita nel presente project work è fornire una soluzione per rendere
fruibili agli operatori sanitari - tramite il Taccuino Personale e il
FSE - una grande mole di dati utili e strutturati relativi alla salute
del paziente, che con le attuali funzionalità realizzate per il taccuino
non vengono gestiti o sono acquisibili solo in modalità manuale via web
e quindi richiedendo un maggior sforzo di gestione e inserimento
all’assistito.

Obiettivo del project work

Il project work si pone come obiettivo principale la realizzazione di
uno studio di fattibilità volto ad analizzare e valutare le
caratteristiche di un progetto per lo sviluppo di un sistema software,
attraverso una Community Open Source, in grado di agevolare
l’alimentazione del Taccuino con i dati acquisiti da diverse tipologie
di device. Si riportano i seguenti sotto-obiettivi:

1. analizzare i flussi informativi e proporre l’architettura di un
   sistema software (a partire dagli standard in uso e dai relativi
   formati) coerente con l’ecosistema della sanità digitale piemontese e
   con il modello di interoperabilità del FSE adottato a livello
   nazionale (§`Analisi tecnica della proposta <#_a7xqlsfxn4e6>`__);

2. definire un modello di sviluppo software basato su una Community Open
   Source (§`Modelli di business di sviluppo
   software <#_5tjgfdkp2xkv>`__) per l’integrazione del Taccuino
   personale con sistemi medicali, wearable e APP utilizzate per fitness
   e wellness;

   a. analizzare gli obiettivi di fondo della community, le strategie
      per raggiungerli e definire la community come sistema
      organizzativo e sistema di processi (§`Analisi organizzativa della
      community OS <#_hz1sgo9j5qf>`__);

   b. definire gli strumenti utili per la gestione della Community
      (§`Strumenti per la gestione della community <#_2vmyfzprsenz>`__);

3. analizzare gli aspetti giuridici correlati alla proposta di
   evoluzione del sistema software del Taccuino Personale (§`Analisi
   delle licenze software <#_99c7jv7oof5s>`__)

4. formulare un’ipotesi di pianificazione della fase attuativa
   (§`Programmazione della fase attuativa <#_chzjhknutdhe>`__).

Strategia

La strategia di base per il raggiungimento degli obiettivi delineati è
sfruttare la partecipazione al Master MSL utilizzando le conoscenze
acquisite, mettendo a frutto gli spunti di approfondimento ed il
confronto in aula, avvalendosi dei contatti e delle relazioni con
docenti ed altri partecipanti, per formulare un’analisi di fattibilità
aggiornata, innovativa e coerente, i cui contenuti potranno essere messi
a disposizione della Direzione Sanità e del CSI Piemonte nella prossima
fase attuativa degli interventi di evoluzione del FSE relativi alla
componente “Taccuino”.

La possibilità di aprire una vista sul mondo del software libero
partendo dal bagaglio di conoscenze consolidato su aspetti normativi di
materia, logiche di business e modelli architetturali in uso -
consolidati grazie alle esperienze acquisite nel corso dei progetti
analoghi già avviati - costituisce un notevole vantaggio.

Un ulteriore punto di forza è la partecipazione - con compiti di Regione
capofila - al Gruppo di Lavoro nazionale costituito da Ministero della
Salute e AgID per la definizione dei contenuti informativi (fase
conclusa) e nelle specifiche tecniche (termine previsto autunno 2020)
del Taccuino. La collaborazione diretta con le Amministrazioni centrali,
con le altri Enti, e con istituti di ricerca ed altri organismi/soggetti
per il raggiungimento di un obiettivo comune rappresenta una
straordinaria opportunità per una valutazione di più ampio respiro;
inoltre permette di disporre di elementi funzionali all’individuazione
di soluzioni coerenti con le strategie adottate a livello di sistema,
che potrebbero essere proposte anche fuori dal contesto regionale.

Per quanto riguarda la conoscenza dei device più diffusi, delle
informazioni che tramite essi possono essere acquisite, e delle modalità
tecniche per la loro integrazione con la piattaforma regionale FSE, si
prevede in particolare uno scouting mirato alla conoscenza delle
caratteristiche delle app integrate con dispositivi medicali e wearable,
disponibili sul mercato/App Store per i differenti sistemi operativi e
all'approfondimento delle possibili modalità di integrazione dei device
con il telefono per l’acquisizione dei dati utili al Taccuino.

Analisi SWOT

Nella tabella sottostante sono sintetizzati gli aspetti individuati come
potenzialmente positivi e negativi con riferimento al completamento con
buon esito del project work.

+-------------+--------------+--------------+-------+--+
|             | **POSITIVO** | **NEGATIVO** |       |  |
+-------------+--------------+--------------+-------+--+
| **INTERNO** | **S**        |              | **W** |  |
+-------------+--------------+--------------+-------+--+
| **ESTERNO** | **O**        |              | **T** |  |
+-------------+--------------+--------------+-------+--+

Fase attuativa

Obiettivi di fondo

Obiettivo di fondo del progetto attuativo è quello di rendere **il
Taccuino Personale** una **fonte di dati strutturata affidabile, sicura
e facilmente fruibile** da parte del cittadino e degli operatori
sanitari, in grado di essere **complementare ai documenti
clinici**\ prodotti dalle strutture del SSN (Sistema Sanitario
Nazionale) nell’ambito dei percorsi di cura, fornendo in modo chiaro ed
intuitivo informazioni inerenti anche le abitudini ed i comportamenti
legati agli stili di vita degli assistiti, grazie ad loro coinvolgimento
attivo.

Per diffondere l’utilizzo del sistema, devono essere realizzate
soluzioni tecniche efficaci e user-friendly, in grado di agevolare gli
utenti nel corretto inserimento delle informazioni, fornendo **modalità
di auto-contribuzione sempre più automatizzate**\ e consentendo di
interfacciare nel modo più trasparente possibile i device, ovvero
facilitando la compilazione laddove questa rimanga manuale.

Analogamente, si dovrà curare una\ **restituzione snella e intuitiva
lato operatore sanitario, funzionale ad una fruizione efficace delle
informazioni acquisite**.

L’iniziativa progettuale si concentra pertanto in primo luogo sul
miglioramento della User Experience della sezione dedicata alle
rilevazioni e alle misurazioni a carattere routinario (es. misurazione
pressione arteriosa, temperatura, peso, etc), descritte nel capitolo “
`Il Taccuino - Dataset standard e soluzioni
tecniche <#_6w769478cv65>`__\ ”.

Rispetto al dataset definito a livello nazionale, si può prevedere o
valutare l'alimentazione del Taccuino con ulteriori informazioni
integrative così articolate:

-  misurazioni/rilevazioni (già individuate su suggerimento della
   componente medica del GdL) non incluse nel dataset standard per la
   prima fase di attuazione del progetto;

-  ulteriori informazioni utili per la valutazione degli stili di vita
   (ad esempio sonno, punti cardio, passi, sessioni sportive, etc);

-  ulteriori dati - legati sia ad aspetti clinici e di cura, sia
   all’evoluzione delle tecnologie di larga diffusione - che dovessero
   emergere in itinere.

Si deve fare riferimento sia a strumenti appartenenti alla categoria dei
**dispositivi medici** conformi al D. Lgs.46/97, sia ai cosiddetti
**device wearable** (originariamente nati per il mondo del fitness) come
bracciali, smartwatch e indumenti dotati di specifici sensori che
operano tramite gli smartphone, che a loro volta possono essere fonte di
informazioni raccolte dai sensori integrati e organizzate tramite varie
tipologie di applicazioni.

Un simile obiettivo richiede approfondimenti di carattere
multidisciplinare, che ben si prestano ad essere affrontati da una
logica di Community costituita ad hoc, e ricondotti per una definitiva
validazione al “Tavolo tecnico di monitoraggio e indirizzo per
l’attuazione del FSE” previsto dal DPCM 178/2015.

Obiettivi operativi

I principali obiettivi operativi, che si ritengono indispensabili per il
buon esito della fase attuativa, sono i seguenti:

1. formalizzazione e revisione periodica degli obiettivi e delle
   ricadute di tipo sanitario;

2. analisi e revisione periodica di

   a. normativa e delle letteratura tecnico-scientifica;

   b. categorie di utenti target (assistiti e operatori);

   c. categorie di dati di interesse

   d. tipologie di prodotti, tendenze del mercato e degli standard hw e
      sw di riferimento;

3. definizione delle specifiche e dei formati del dataset;

4. approfondimenti in materia di sicurezza informatica e protezione dei
   dati personali;

5. individuazione di modalità di integrazione automatica o
   semi-automatica con il sistema di Taccuino e del FSE e relativi
   protocolli di comunicazione.

Proprio per le sue peculiarità (e per il carattere innovativo nel
contesto della PA) un obiettivo trasversale al progetto, funzionale per
la logica ipotizzata nel project work, sarà la **“cura” della
Community**\ *\ a partire dalla sua istituzione e promozione, e
proseguendo al fine di garantirne la sostenibilità e la durabilità.*

È inoltre evidente che, ai fini di poter davvero cogliere i benefici dei
servizi sanitari digitali, **la promozione e la diffusione**
costituiscono un fattore centrale, che dovrà essere adeguatamente
progettato e sostenuto, in coerenza con gli indirizzi e le disposizioni
che saranno definite a livello istituzionale. Ciò vale naturalmente
anche per il Taccuino, considerando che un prodotto agile per arricchire
autonomamente le informazioni presenti nel FSE potrebbe fungere da
volano per **massimizzare il coinvolgimento attivo dei cittadini e degli
operatori sanitari**.

In tal senso si prevede anche che la Community, grazie alla sua
composizione, possa fornire all’Amministrazione alcuni elementi utili
alla programmazione di fase attuativa e a regime, azioni finalizzate
alla gestione del cambiamento.

Strategie

Una definizione chiara e sempre più accurata degli obiettivi e delle
conseguenti strategie per raggiungerli diventa fondamentale per far
comprendere ai membri che compongono la Community del Taccuino dove
questa vuole arrivare in termini di **obiettivi a breve, medio e lungo
termine**, in quale direzione devono essere indirizzati gli sforzi di
tutti, direttamente o indirettamente. La comprensione e condivisione
degli obiettivi, la **comunicazione interna ed esterna della strategia**
sono mezzi imprescindibili per coinvolgere nuovi contributor, per
allineare gli obiettivi individuali e di gruppo con quelli della
Community nella quale è prevedibile un fisiologico turnover.

Rispetto all’obiettivo di gestire il progetto complessivo secondo questo
modello, diventa fondamentale definire una **strategia di engagement
degli stakeholder**, definita a livello di **Steering Committee.**

Per steering committee si intende un gruppo con ruolo di vertice
strategico formato da:

-  Regione Piemonte in qualità di committente del progetto, titolare del
   software e maintainer come previsto dalle “Linee guida su
   acquisizione e riuso di software per le pubbliche amministrazioni”,

-  CSI-Piemonte in qualità di software maintainer del FSE, incaricato da
   Regione Piemonte,

-  ulteriori stakeholder coinvolti dal committente del progetto.

In quest’ottica, lo steering committee è composto da un sottoinsieme dei
rappresentanti degli stakeholder ovvero solo dai soggetti che
partecipano economicamente al progetto o mettono a disposizione
sostanziali risorse (anche non economiche) per lo svolgimento delle
attività produttive.

Tale vertice ha i seguenti compiti:

-  fornire gli obiettivi e le strategie utili al Team di governance
   della Community e in particolare in tema di:

   -  comunicazione e promozione della Community

   -  engagement degli stakeholder

-  definisce i principali step della **roadmap di progetto che viene
   pubblicata sul sito della Community.**

Le strategie di comunicazione e di coinvolgimento degli stakeholder deve
essere volta a creare e far fiorire una *community “viva”, ricca di
esperienze e di contributi utili alla realizzazione del prodotto
software in condizioni di efficacia e di efficienza*. Il grado di
attenzione da dedicare agli stakeholder infatti deve variare in base al
loro *peso*\ e deve considerare di ognuno gli interessi in gioco, il
ruolo, le responsabilità, le opportunità e le sfide e le minacce che
pongono. Viene così valutata l’\ *importanza* e l’\ *influenza*\ degli
stakeholder per creare e consolidare il senso di appartenenza e
relazioni di fiducia tramite un *approccio personalizzato*\ (o
**approccio stakeholder oriented**) per considerare e bilanciare le
esigenze di ogni singolo gruppo rispetto agli altri tenendo in
considerazione e dando valore ai feedback ricevuti.

Per raggiungere questo obiettivo diventano essenziali *interventi di
promozione e comunicazione molto mirati in funzione della tipologia di
stakeholder* che si vuole maggiormente coinvolgere nelle varie fasi
attuative del progetto; in quest’ottica anche la capacità di cogliere le
*esigenze*\ delle diverse categorie di fruitori, anche tramite le
Associazioni di categoria che potranno essere contattate, assume un
valore fondamentale.

Rispetto all’obiettivo di realizzare uno strumento in grado di
accrescere il coinvolgimento attivo dei cittadini e degli operatori
sanitari, e quindi di concorrere alla promozione e diffusione di altri
servizi sanitari on-line, da un punto di vista strategico, si possono
anche prevedere di coinvolgere nella Community soggetti che possano
portare a creare condizioni di\ **co-sviluppo** e quindi di
**partnership**\ per la realizzazione di catene di valore che soddisfino
in modo efficace gli obiettivi di fondo e di fatto le esigenze degli
utilizzatori del sistema.

Riuscire ad intercettare differenti realtà di mercato altamente
specializzate, enti pubblici e di ricerca con particolari competenze e a
forte vocazione innovativa consente di acquisire in breve tempo
**competenze verticali**\ in settori eventualmente non core per il
software maintainer , aumentando l’efficienza nella produzione di
componenti specifiche senza oneri in termini di potenziamento
dell’organico (che purtroppo è spesso precluso), raggiungendo risultati
di qualità ed efficaci per l’utente finale.

Infine, in considerazione dell'incertezza ambientale si ritiene
opportuno contenere le tempistiche di avvio e realizzazione delle
soluzioni, consolidando i rapporti di collaborazione con le
Amministrazioni centrali e gli altri stakeholder in posizioni similari
(es. altre Regioni che condividono le medesime finalità). Rispetto a
questi ultimi, tuttavia, è preferibile mantenere una indipendenza di
fondo, in modo da evitare che vincoli del tutto esterni possano
determinare un impatto negativo sull’avanzamento del progetto.

Gestione del cambiamento

Il progetto di evoluzione del Taccuino del FSE introduce elementi di
cambiamento su tre tipologie di stakeholder

-  **utenti finali** intesi come

   -  **cittadini** destinatari delle nuove funzionalità di acquisizione
      automatica o semi-automatica dei dati del taccuino

   -  **operatori sanitari** fruitori dei nuovi dati inseriti
      nell’ambito del Taccuino

-  **committente e software maintainer** che devono gestire un progetto
   correlato ad una community open source e non come sviluppo classico

-  **team produttivi del software maintainer** del prodotto FSE che
   nell’ambito della community devono gestire lo sviluppo e la
   successiva gestione del servizio “live” con strumenti differenti come
   ad esempio code repository, pull request e issue.

Rispetto alla prima tipologia, trattandosi di funzionalità di nuova
realizzazione, si prevedono azioni di gestione del cambiamento
improntate prevalentemente alla promozione piuttosto che a mitigare la
*resistenza* all’uso delle nuove funzionalità da parte dei cittadini (e
degli operatori sanitari, di conseguenza). È tuttavia necessario che

-  venga fornita una informazione chiara di quanto viene messo a
   disposizione

-   viene corredato il rilascio software con

   -  la formazione del personale dedicato all’assistenza di primo e
      secondo livello

   -  la predisposizione di manualistica e materiale informativi
      disponibili online.

Una comunicazione corretta, accattivante e ben orientata alla tipologia
di utenza di destinazione permette di evidenziare e far rilevare i
benefici provenienti dalla realizzazione dell’iniziativa progettuale
fungendo da incentivo all’uso da parte degli utenti finali e da volano
per l’uso del FSE.

In particolare, verso i cittadini deve emergere il beneficio derivante
dall’utilizzo di nuove funzionalità di acquisizione automatica (o
semi-automatica) dei dati sanitari provenienti dai dispositivi medicali
e wearable che consentono di arricchire in modo veloce e semplice il
proprio taccuino. Verso gli operatori sanitari, deve essere sottolineato
come i nuovi dati possono contribuire ad avere un quadro clinico del
paziente più completo e a coinvolgerlo nel processo di cura con un ruolo
più attivo.

La vera sfida, per entrambe le categorie di “utenti”, potrebbe giocarsi
sui temi della sicurezza e protezione dei dati personali e/o
sensibili\ :sup:` [22]_`, peraltro necessaria in considerazione del
fatto che il Taccuino è parte integrante del FSE, rispetto ai quali
dovrà essere fornita un’informazione chiara e di facile comprensione,
coerente con l’informativa che viene sottoscritta in fase di espressione
dei consensi al FSE\ :sup:` [23]_`, e coordinata con le azioni di
comunicazione istituzionale sui servizi di sanità digitale il cui
lancio, in Piemonte, è previsto a breve.

In quest’ambito si possono pensare a **indicatori**\ e **meccanismi di
feedback** a vari livelli considerando

-  le valutazioni delle app del Taccuino sugli App Store Google e
   Android

-  la valutazione delle richieste e dei riscontri ricevuti nelle
   chiamate all’assistenza

-  la valutazione delle pull request e degli issue provenienti dalla
   community

-  una sezione di FAQ, gestita nell’ambito del servizio di assistenza e
   supporto, adeguatamente presidiata.

Rispetto alla gestione del progetto attraverso una community open
source, committente e software maintainer, seppur promotori del
progetto, possono riscontrare una resistenza intrinseca dovuta alla
modifica delle abitudini consolidate nella gestione dei progetti
software “classici”. Trovarsi di fronte a *contributi pubblici* *in
termini di software e di idee da parte di terzi sugli strumenti di
collaboration e di gestione di issue e pull*\ che, in quanto pubblici,
difficilmente possono essere ignorati, richiede un approccio e una
comunicazione trasparente e bilaterale, differente dalle logiche
abituali. Fattore rilevante sono anche i *tempi “veloci” impliciti*
nell’utilizzo degli strumenti sopra citati.

Per superare questo tipo di resistenza, si può pensare di inserire nel
progetto **agenti del cambiamento** in grado di facilitare una gestione
armonica di diverse tematiche:

-  gestione “attiva” della community

-  comunicazione efficace e corretta su strumenti di collaboration

-  supporto legale per tematiche specifiche.

Rispetto ai **team produttivi del software maintainer** del prodotto FSE
che nell’ambito della community devono gestire lo sviluppo e la
successiva gestione del servizio “live”, si possono incontrare
resistenze derivate dal cambio delle modalità operative inerenti a

-  toolchain di sviluppo e rilascio del software

-  rilascio del software su Code Repository a seguito del superamento
   delle verifiche necessarie per la pubblicazione del software in open
   source

-  gestione di segnalazioni attraverso pull request

-  gestione di idee provenienti da soggetti esterni attraverso issue.

In questo ambito, le persone operative dovrebbero possedere
caratteristiche personali orientate al cambiamento e alla
predisposizione ad essere flessibili all’adattamento alle nuove esigenze
di progetto.

Si possono comunque prevedere:

-  agenti del cambiamento simili ai precedenti ma con background più
   tecnico: in CSI Piemonte si può fare riferimento agli esperti tecnici
   e legali che operano per mandato aziendale in ambito open source

-  corsi di formazione specifici

-  supporto da parte del gruppo tecnico che ha definito e implementato
   gli strumenti della toolchain di sviluppo e delivery

-  analisi delle esperienze in essere e passate del CSI in ambito di
   progetti open source acquisendone le lessons learned

-  coinvolgimento del personale interessato nell’analisi del processo e
   nella definizione delle modalità di gestione collaborativa dei
   contributi/feedback.

Analisi SWOT

Si riporta di seguito una prima analisi SWOT dedicata alla fase
attuativa.

+-------------+--------------+--------------+-------+--+
|             | **POSITIVO** | **NEGATIVO** |       |  |
+-------------+--------------+--------------+-------+--+
| **INTERNO** | **S**        |              | **W** |  |
+-------------+--------------+--------------+-------+--+
| **ESTERNO** | **O**        |              | **T** |  |
+-------------+--------------+--------------+-------+--+