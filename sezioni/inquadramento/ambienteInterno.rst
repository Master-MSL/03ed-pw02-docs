Ambiente interno
==================

I progetti di sviluppo della sanità digitale piemontese, per quanto
riguarda le componenti regionali (a disposizione di utenti, Aziende e
operatori sanitari), coinvolgono prevalentemente la Regione Piemonte
(che ha tra i propri compiti istituzionali la definizione delle linee di
indirizzo e l’attuazione delle politiche nazionali) con il ruolo
“Committente” e il CSI Piemonte (a cui, in qualità di ente strumentale,
compete la progettazione, lo sviluppa e la gestione del Sistema
Informativo Regionale e degli altri Enti consorziati) con il ruolo di
“Fornitore”.

Le dinamiche sono quelle caratteristiche del rapporto tra un Ente e un
soggetto inhouse, così come previsto dalla normativa di riferimento e
dagli specifici accordi vigenti stipulati.

Di seguito si fornisce una schematica descrizione delle rispettive
organizzazioni e una rappresentazione del processo “tipo” di gestione di
un progetto inerente un prodotto/servizio informatico.

Caratteri organizzativi della Regione Piemonte
-------------------------------------------------

La componente amministrativa della Regione, dal punto di vista
organizzativo, ha i caratteri tipici di una struttura funzionale
articolata in:

-  Direzioni, assimilabili a strutture complesse e responsabili di
   gruppi di processi affini dal punto di vista delle materie di
   competenza

-  Settori, in generale assimilabili a strutture semplici

L’ambiente, al netto dei cambiamenti conseguenti al rinnovo periodico
della componente politica, è piuttosto stabile; le complessità
riguardano prevalentemente i numerosi ambiti interessati dall’evoluzione
normativa e le relazioni con molti soggetti esterni, istituzionali e
non; la logica di raggruppamento è per output con focus spiccatamente
orientato all’efficacia.

Dal punto di vista gerarchico sono previsti due livelli dirigenziali (a
cui compete una specializzazione di diversa ampiezza: maggiore per i
Direttori e più limitata per i Dirigenti di Settore), che si avvalgono
di funzionari e impiegati con specializzazione più verticale in un
contesto nel quale la divisione del lavoro e la formalizzazione sono
decisamente marcate.

I sistemi operativi, ed il sistema informativo in particolare, sono
standard a livello di Ente; tuttavia, in relazione alle dimensioni e
alle specificità dei singoli Settori, si possono riscontrare alcune
differenze nel loro impiego, così come in altri aspetti organizzativi,
particolarmente per quanto attiene alla gestione del personale, al
livello di accentramento scelto da ciascun dirigente nonché
all’attribuzione delle specifiche mansioni, che non sono completamente
standard né a livello di Ente, né all’interno della Direzione Sanità e
Welfare, principale attore\ :sup:` [16]_` con riferimento all’oggetto
del PW.

I punti di forza sono il livello di competenze tematiche presenti, un
buon orientamento all’efficienza e un rispetto diffuso di disposizioni e
procedure che talvolta, però, presentano difformità non necessarie tra i
diversi ambiti. Vi sono tuttavia diversi aspetti migliorabili, in
particolare una visione ancora troppo settoriale della mission e una
sinergia migliorabile tra le diverse funzioni; inoltre il processo
decisionale e la capacità di adattare l’azione a contesti esterni in
rapida evoluzione è limitata, come spesso si riscontra all’interno della
PA.

Caratteri organizzativi del CSI Piemonte
-------------------------------------------------

Il CSI-Piemonte è un consorzio di oltre 100 enti pubblici. La sua
struttura organizzativa ha i tipici caratteri della struttura
funzionale.

Il vertice strategico è composto dalla Direzione Generale e dal
Consiglio di Amministrazione (CdA), a cui partecipano 5 membri nominati
in rappresentanza degli Enti consorziati.

Nell’organigramma riportato di seguito si possono evidenziare quattro
tipologie di funzioni: staff, attività trasversali, produzioni (dette
“in house”) e sviluppo del mercato.

Le modifiche all’organigramma vengono apportate frequentemente per
reagire ai cambiamenti del mercato ma soprattutto come conseguenza al
rinnovo periodico della componente politica e al rinnovo quinquennale
del direttore generale.

Le funzioni di produzione sono suddivise per ambito di applicazione e
materia: formazione professionale e lavoro, ambiente, sanità, etc.

Nell’ambito delle direzioni di produzione, l’ambiente è piuttosto
stabile come obiettivi di massima ma spesso i centri di costo e di
ricavo vengono modificati in funzione delle quote di progetti e servizi
previsti con vista annuale. La direzione “Sanità digitale”, principale
attore coinvolto nel presente project work, è una produzione i cui
committenti sono essenzialmente: le direzioni “\ `A1400A
- <https://www.regione.piemonte.it/web/amministrazione/organizzazione/direzioni-settori-regionali/a1400a-sanita-welfare>`__\ Sanità
e Welfare” e “\ `A19000
- <https://www.regione.piemonte.it/web/amministrazione/organizzazione/direzioni-settori-regionali/a19000-competitivita-sistema-regionale-0>`__\ Competitività
del sistema regionale” della Regione Piemonte e le Aziende Sanitarie
Piemontesi.

Dal punto di vista gerarchico, in azienda sono previsti fino a quattro
livelli di responsabilità di funzione organizzativa.

La direzione “Sanità digitale” ha un direttore e 7 funzioni di secondo
livello al cui interno ci sono tutte le risorse con specializzazione più
verticale in un contesto nel quale la divisione del lavoro è
formalizzata dalla definizione di posizioni organizzative molto
specifiche.

La logica di raggruppamento prevalente è per output con focus
spiccatamente orientato all’efficacia.

All’interno di questi raggruppamenti sono presenti i project manager,
responsabili della gestione di progetti e dell’erogazione dei servizi
sui sistemi informatici già in essere.

Il sistema aziendale dei processi, i sistemi operativi ed il sistema
informativo in particolare sono standard e centralizzati a livello di
azienda.

La gestione del personale è responsabilità di una specifica funzione
organizzativa.

I punti di forza della direzione “Sanità digitale” sono l’alto livello
di competenze tematiche e tecniche delle risorse presenti e un deciso
orientamento all’efficacia e all’efficienza. Per portare a termine
progetti di grandi dimensioni è necessario comunque ricorrere a risorse
esterne attraverso appalti CONSIP.


.. |image3| figure:: /immagini/1000020100000522000002753350707227B5AF13.png
   :scale: 50 %
   :alt: Organigramma pubblicato nella sezione “Amministrazione trasparente” del sito istituzionale

   Organigramma pubblicato nella sezione “Amministrazione trasparente” del sito istituzionale



Gestione di un progetto di sviluppo prodotto/servizio informatico: analisi del processo standard
-------------------------------------------------------------------------------------------------

La Regione Piemonte avvia le attività di sviluppo software e servizi
connessi mediante una procedura, costituita da una serie di processi
concatenati e tra loro interdipendenti, che in larga misura coincide con
l’iter seguito per l’acquisizione di beni e servizi di ogni genere, ma
che presenta alcune peculiarità in relazione alla specifica tipologia e
ad altri aspetti quali, ad esempio, la fonte di finanziamento impiegata.

Qualora, secondo le modalità definite Convenzione quadro per affidamenti
diretti al CSI\ :sup:` [17]_`, ne sussistano i presupposti, si procede
ad un affidamento diretto a CSI Piemonte - soggetto inhouse cui sono
demandati gli interventi nel settore dei sistemi
informativi\ :sup:` [18]_` -; in alternativa vengono attivate le
procedure di scelta del contraente previste dalla normativa in materia
di appalti pubblici.\ :sup:` [19]_`

A tale proposito, si segnala che i servizi standard offerti da CSI a
Regione fanno riferimento ad un listino di costi unitari, coerente con
contenuti e i valori di riferimento reperibili sul mercato, oggetto di
preventiva approvazione a livello centrale per l’intero Ente; in caso di
servizi ad hoc, questi - a seguito di specifica richiesta - sono oggetto
di una proposta tecnico-economica (PTE) che viene valutata dal punto di
vista della rispondenza ai requisiti funzionali e non funzionali, della
coerenza con il sistema informativo regionale e della congruità
economica.

Tale passaggio risulta fondamentale in considerazione del fatto che la
Regione si è dotata di un “Programma pluriennale in ambito
ICT”\ :sup:` [20]_`, contenente un modello di governance interno che
prevede la partecipazione delle direzioni regionali, le principali linee
di azione e risultati attesi, le tempistiche circa la realizzazione
delle iniziative e degli interventi, le risorse finanziarie necessarie,
le modalità di attuazione e soggetto attuatore, nonché i vincoli, il
monitoraggio e gli indicatori necessari.

Inoltre le iniziative inerenti la sanità digitale fanno riferimento a
specifiche linee di indirizzo della sanità digitale
piemontese\ :sup:` [21]_` nelle quali sono state definite le priorità di
sviluppo dei sistemi informatici e informativi in ambito sanitario per i
progetti regionali 2018-2020.

Parallelamente alle valutazioni propedeutiche per l’approvazione e
l’affidamento degli interventi, si dà seguito al processo di messa a
disposizione delle necessarie risorse finanziarie, il cui impegno di
spesa viene disposto contestualmente all’affidamento del servizio, nel
medesimo atto amministrativo.

Nello specifico, le iniziative inerenti il Taccuino rientrano compreso
nell’intervento “3.2.k” del progetto “Fascicolo sanitario elettronico e
servizi on line - FSE-SoL”, in corso di svolgimento, che dispone già
della necessaria copertura finanziaria a valere su risorse comunitarie,
nazionali e regionali POR-FESR 2014-2020 assegnate al Settore Controllo
di Gestione, Sistemi Informativi, Logistica Sanitaria e Coordinamento
acquisti della Direzione regionale Sanità, che prevedono una serie di
passaggi ulteriori per lo stanziamento e - soprattutto - per la
rendicontazione delle spese.

Durante lo svolgimento delle attività di sviluppo/erogazione, che
prevedono una serie di step per la valutazione in corso d’opera della
rispondenza ai requisiti, si procede anche alla gestione amministrativa
che permette la rendicontazione secondo stati di avanzamento lavori e la
conseguente liquidazione delle spese per procedere a pagamenti intermedi
che, nel caso di progetti co-finanziati con risorse comunitarie,
richiedono ulteriori passaggi di carattere contabile, ai fini della
certificazione della spesa.

Al termine della fase di sviluppo, il superamento del collaudo consente
la messa in esercizio dei prodotti/servizi realizzati con chiusura delle
attività tecniche ed amministrative previste e l’avvio della fase di
gestione ed assistenza.

La combinazione dei processi caratteristici è rappresentata nello schema
sottostante.

.. |image4| figure:: /immagini/1000000000000634000009C4ACE80C7F8151BA46.png
   :scale: 50 %
   :alt: Gestione di un progetto di sviluppo prodotto-servizio informatico

   Gestione di un progetto di sviluppo prodotto-servizio informatico

.. [16]
    È interessata dal progetto anche la Direzione “Competitività del
   sistema regionale”, sia per quanto riguarda la gestione dei progetti
   co-finanziati con risorse comunitarie, sia per gli aspetti inerenti
   il sistema informativo regionale.

.. [17]
    Rep. n. 65 del 5 febbraio 2019, approvata con DGR 5-8240 del
   27/12/2018

.. [18]
    L.R. 15/3/1978 n. 13 “Definizione dei rapporti tra Regione e
   Consorzio per il trattamento automatico dell'informazione”, art. 4,
   c. 1

.. [19]
    D. Lgs. 18 aprile 2016 n° 50, G.U. 19/04/2016

.. [20]
    Linee di indirizzo per l'evoluzione del Sistema Informativo
   Regionale triennio 2019-2021, approvate con D.G.R. n. 4-8239 del
   27/12/2018

.. [21]
    Approvate con D.G.R. n. 27-6517 del 23/2/2018