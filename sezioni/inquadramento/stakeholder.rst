Portatori di interesse
========================


Se si analizza il contesto generale in cui si vuole realizzare il
progetto, si possono evidenziare più categorie di stakeholder
direttamente o indirettamente coinvolti nei processi in atto nelle
diverse fasi di realizzazione e fruizione, rappresentati di seguito
sotto forma di mappa mentale.

Entrando più nel dettaglio, i ruoli dei principali soggetti coinvolti
sono i seguenti:

-  le Amministrazioni centrali forniscono gli indirizzi fondamentali
   (incluso in parte lo stanziamento delle risorse finanziarie) tramite
   atti e provvedimenti primari, anche avvalendosi del supporto di
   Agenzie e Società pubbliche per linee specifiche di attività;

-  la Regione Piemonte coordina la realizzazione complessiva del FSE a
   livello regionale, definendo in armonia con le disposizioni nazionali
   la priorità degli interventi e l’assegnazione puntuale delle risorse,
   in funzione del proprio contesto territoriale e dei bisogni da esso
   espressi;

-  il CSI-Piemonte, in qualità di ente strumentale della Regione
   Piemonte, è il mantainer del prodotto SW del FSE e Taccuino e
   fornisce supporto a 360° per le problematiche inerenti il sistema
   informativo;

-  Atenei piemontesi (anche in qualità di Enti consorziati del
   CSI-Piemonte) ed Enti di ricerca ( come ad esempio CNR in qualità di
   ente partecipante ai GdL interregionali in ambito FSE) possono
   collaborare alla definizione di architetture e tecnologie/strumenti
   innovativi e a progettare/sviluppare componenti fortemente
   all’avanguardia, anche prototipali;

-  vendor di device (aziende di grandi dimensioni, PMI, start-up) come
   soggetti che producono dispositivi wearable e medicali integrabili
   con il sistema regionale di Taccuino. Possono partecipare alla
   realizzazione di componenti software specifiche strettamente legate
   alle caratteristiche dei device e dei relativi protocolli di
   integrazione e strutture dati;

-  altre regioni e province autonome, come enti interessati al
   co-sviluppo e/o al riuso del software prodotto

-  i cittadini sono utenti utilizzatori che possono, sia in forma
   individuale, sia aggregata in Associazioni rappresentare le proprie
   esigenze e preferenze, contribuendo anche su base volontaria a
   testare e migliorare i prodotti (sottomettendo issue e pull-request);

-  operatori sanitari rivestono il doppio ruolo di esperti di materia
   (anche Subject Matter Expert o SME) in grado di fornire - anch’essi
   in forma singola o aggregata per categoria o specializzazione (i.e.
   Reti di patologia) contributi per rendere utili, facilmente fruibili
   ed efficaci i dati provenienti dai dispositivi così come di utenti
   (diretti o indiretti) delle soluzioni realizzate.

|image1|

.. |image1| figure:: /immagini/10000000000005AD0000044B34BC66ACAED64FB6.jpg
   :scale: 100 %
   :alt: Stakeholder del Taccuino Personale del FSE

   Stakeholder del Taccuino Personale del FSE

