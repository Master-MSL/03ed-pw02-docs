Incertezza ambientale
======================

Gli ambienti esterno ed interno sono caratterizzati da un grado di
complessità e dinamismo medio-alti, per numero e tipologia degli
stakeholder e per la rapida evoluzione di mercato e tecnologica che
caratterizza i device da interfacciare al Taccuino.

Il momento attuale è favorevole per quanto riguarda le risorse
disponibili (in quanto ne sono già state stanziate per l’attuazione
degli interventi) ed è alto il commitment dei livelli manageriali
apicali e della componente politica, sensibili ai temi della sanità
digitale e alle proposte di evoluzione e diffusione delle soluzioni a
disposizione degli utenti (sia cittadini sia operatori). Tale situazione
favorevole non è tuttavia necessariamente stabile nel tempo e si ravvisa
in proposito l’opportunità di azioni conseguenti in merito alle
tempistiche di realizzazione e al consolidamento dei rapporti con con
altri stakeholder in posizioni similari (es. altre Regioni che
condividono le medesime finalità).