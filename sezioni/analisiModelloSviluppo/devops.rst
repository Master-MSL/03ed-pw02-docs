Modello di sviluppo e toolchain di gestione del Software
==========================================================

Considerando l’obiettivo di sviluppare app per IOS e Android per il
Taccuino del FSE e auspicando anche una community molto “viva” che
fornisce contributi numerosi, diventa sempre più necessario un modello
di *sviluppo e gestione del software* orientato all’approccio
**DEVOPS**\ (termine derivato dalla contrazione inglese di DEVelopment,
"sviluppo", e OPerationS, "gestione operativa in produzione").

Tale metodo consente al software maintainer una\ *gestione efficiente ed
efficace dei rilasci standardizzata nei vari ambienti* in cui viene
rilasciato il software (ad esempio: ambiente di sviluppo, test,
collaudo, staging e produzione). Si prevede un\ *processo automatizzato
flessibile ma fortemente controllato del rilascio software*.

Il ciclo di vita del software previsto in DevOps è pensato per essere
interfunzionale e influenza le fasi di pianificazione, sviluppo,
rilascio, gestione in produzione, evoluzione (major release) e
mantenimento (correzione di bug -patch- e minor release) in modo tale da
aumentare affidabilità e sicurezza e al fine di rendere più veloci i
cicli di sviluppo e rilascio.


.. |imagedev| figure:: /immagini/devops.jpg
   :scale: 80 % 
   :alt: Approccio devops

   Approccio devops

A livello pratico, in ambito DEVOPS, in CSI-Piemonte è stata definita la
seguente toolchain riportata in figura che prevede l’uso sempre più
integrato di una serie di tool open source e proprietari utili ad
automatizzare e gestire le varie fasi del ciclo di sviluppo, testing,
rilascio e gestione/monitoraggio del software.

DevOps permette in questo modo a ruoli tecnici differenti (come ad
esempio: sviluppo, operazioni IT, controllo della qualità e sicurezza)
di coordinarsi e collaborare per fornire più velocemente prodotti
migliori e più affidabili. Grazie all'adozione di un approccio di questo
tipo, si può:

-  rispondere meglio e più velocemente alle esigenze degli utenti

-  migliorare la qualità delle applicazioni create

-  gestire in modo efficace il bug fixing.


.. |image38| figure:: /immagini/10000201000004080000020726CEF5FC1978DA5B.png
   :scale: 80 % 
   :alt: Toolchain CSI-Piemonte

   Toolchain CSI-Piemonte