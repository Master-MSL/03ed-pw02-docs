Project Work
=====================

La finalità ultima della realizzazione dell’iniziativa progettuale
definita nel presente project work è fornire una soluzione per rendere
fruibili agli operatori sanitari - tramite il Taccuino Personale e il
FSE - una grande mole di dati utili e strutturati relativi alla salute
del paziente, che con le attuali funzionalità realizzate per il taccuino
non vengono gestiti o sono acquisibili solo in modalità manuale via web
e quindi richiedendo un maggior sforzo di gestione e inserimento
all’assistito.

Obiettivo del project work
-----------------------------

Il project work si pone come obiettivo principale la realizzazione di
uno studio di fattibilità (§`Proposta di evoluzione <https://taccuino-community-os.readthedocs.io/en/latest/05.proposta-evoluzione.html>`__) volto ad analizzare e valutare le
caratteristiche di un progetto per lo sviluppo di un sistema software,
attraverso una Community Open Source, in grado di agevolare
l’alimentazione del Taccuino con i dati acquisiti da diverse tipologie
di device. Si riportano i seguenti sotto-obiettivi:

1. analizzare i flussi informativi e proporre l’architettura di un
   sistema software (a partire dagli standard in uso e dai relativi
   formati) coerente con l’ecosistema della sanità digitale piemontese e
   con il modello di interoperabilità del FSE adottato a livello
   nazionale (§`Analisi tecnica della proposta <https://taccuino-community-os.readthedocs.io/en/latest/06.analisi-tecnica.html>`__);

2. definire un modello di sviluppo software basato su una Community Open
   Source (§`Modelli di business di sviluppo
   software <https://taccuino-community-os.readthedocs.io/en/latest/07.modello-di-business.html>`__) per l’integrazione del Taccuino
   personale con sistemi medicali, wearable e APP utilizzate per fitness
   e wellness;

   a. analizzare gli obiettivi di fondo della community, le strategie
      per raggiungerli e definire la community come sistema
      organizzativo e sistema di processi (§`Analisi organizzativa della
      community OS <https://taccuino-community-os.readthedocs.io/en/latest/08.analisi-organizzativa.html>`__);

   b. definire gli strumenti utili per la gestione della Community
      (§`Strumenti per la gestione della community <https://taccuino-community-os.readthedocs.io/en/latest/sezioni/analisiModelloSviluppo/strumenti.html>`__);

3. analizzare gli aspetti giuridici correlati alla proposta di
   evoluzione del sistema software del Taccuino Personale (§`Analisi
   delle licenze software <https://taccuino-community-os.readthedocs.io/en/latest/10.analisi-licenze.html>`__)

4. formulare un’ipotesi di pianificazione della fase attuativa
   (§`Programmazione della fase attuativa <https://taccuino-community-os.readthedocs.io/en/latest/11.programmazione.html>`__).

Strategia
--------------

La strategia di base per il raggiungimento degli obiettivi delineati è
sfruttare la partecipazione al Master MSL utilizzando le conoscenze
acquisite, mettendo a frutto gli spunti di approfondimento ed il
confronto in aula, avvalendosi dei contatti e delle relazioni con
docenti ed altri partecipanti, per formulare un’analisi di fattibilità
aggiornata, innovativa e coerente, i cui contenuti potranno essere messi
a disposizione della Direzione Sanità e del CSI Piemonte nella prossima
fase attuativa degli interventi di evoluzione del FSE relativi alla
componente “Taccuino”.

La possibilità di aprire una vista sul mondo del software libero
partendo dal bagaglio di conoscenze consolidato su aspetti normativi di
materia, logiche di business e modelli architetturali in uso -
consolidati grazie alle esperienze acquisite nel corso dei progetti
analoghi già avviati - costituisce un notevole vantaggio.

Un ulteriore punto di forza è la partecipazione - con compiti di Regione
capofila - al Gruppo di Lavoro nazionale costituito da Ministero della
Salute e AgID per la definizione dei contenuti informativi (fase
conclusa) e nelle specifiche tecniche (termine previsto autunno 2020)
del Taccuino. La collaborazione diretta con le Amministrazioni centrali,
con le altri Enti, e con istituti di ricerca ed altri organismi/soggetti
per il raggiungimento di un obiettivo comune rappresenta una
straordinaria opportunità per una valutazione di più ampio respiro;
inoltre permette di disporre di elementi funzionali all’individuazione
di soluzioni coerenti con le strategie adottate a livello di sistema,
che potrebbero essere proposte anche fuori dal contesto regionale.

Per quanto riguarda la conoscenza dei device più diffusi, delle
informazioni che tramite essi possono essere acquisite, e delle modalità
tecniche per la loro integrazione con la piattaforma regionale FSE, si
prevede in particolare uno scouting mirato alla conoscenza delle
caratteristiche delle app integrate con dispositivi medicali e wearable,
disponibili sul mercato/App Store per i differenti sistemi operativi e
all'approfondimento delle possibili modalità di integrazione dei device
con il telefono per l’acquisizione dei dati utili al Taccuino.

Analisi SWOT
--------------------

Nella tabella sottostante sono sintetizzati gli aspetti individuati come
potenzialmente positivi e negativi con riferimento al completamento con
buon esito del project work.

.. |imagePW| figure:: /immagini/swotPW.jpg
   :scale: 80 % 
   :alt: SWOT del Project Work

   SWOT del Project Work

   