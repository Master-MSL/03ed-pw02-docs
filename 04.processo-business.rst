4. Analisi dei processi di business del Taccuino personale
===========================================================

**Modellazione dei processi AS-IS**

Il Taccuino Personale è un sistema web su cui attualmente operano tre
processi:

-  il processo di alimentazione e consultazione del Taccuino attivato
   periodicamente dal cittadino

-  il processo di consultazione del Taccuino utile all’Operatore
   sanitario nell’ambito di una visita medica effettuata su un paziente
   che preventivamente ha inserito nel proprio taccuino dei dati
   interessanti per un fine diagnostico

-  il processo di consultazione delle statistiche di accesso e d’uso del
   sistema regionale di Taccuino da parte della Regione Piemonte

Tali processi sono rappresentati attraverso la notazione BPMN 2.0 con lo
strumento Open Source Camunda nel diagramma che segue.

.. |imageAI| figure:: /immagini/100002010000036000000335CA60E38CCE636556.png
   :scale: 50 % 
   :alt: Processi AS-IS del Taccuino

   Processi AS-IS del Taccuino


**Modellazione dei processi TO-BE**

E’ interessante evidenziare come nel primo processo del diagramma 1.1
sia possibile per il cittadino alimentare il taccuino sia con documenti
scansionati e relativi metadati sia con misurazione di parametri vitali
(pressione, temperatura, peso, ossimetria, glicemia, etc.).

La parte del processo relativa alle misurazioni è quella che si vuole
far evolvere nel presente progetto per facilitare l’alimentazione del
taccuino cercando di automatizzare il più possibile l’inserimento dei
valori attraverso un’integrazione più stretta con i device medicali o
specifici del wellness.

Nel diagramma TO-BE viene pertanto mostrata la modifica al primo processo
del diagramma AS-IS in cui viene unita l’attività prima disgiunta di
“misurazione con strumenti” e “inserimento” e messa in parallelo quella
di “gestione delle misurazioni” rispetto a quelle in precedenza inserite
nel Taccuino.

.. |imageTB| figure:: /immagini/10000201000002F0000002D54AC36DA3BDF123D5.png
   :scale: 50 % 
   :alt: Processi TO-BE del Taccuino

   Processi TO-BE del Taccuino

