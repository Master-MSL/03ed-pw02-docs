Modelli di business di sviluppo del software
==============================================

La strategia proposta prevede una soluzione basata su un “core” di
titolarità regionale, che potrà in seguito essere integrato con
ulteriori elementi, eventualmente sviluppati da terze parti, in coerenza
con il modello che sarà adottato.

L’analisi di mercato e la ricerca sul catalogo del software open source
a disposizione della Pubblica Amministrazione svolte preliminarmente
mostrano che al momento\ :sup:` [28]_` non vi sono:

-  soluzioni riusabili per la PA

-  soluzioni open source

-  soluzioni di mercato

disponibili. 

\ |image32|


Ritenendo plausibile il permanere di tale situazione alla
data di svolgimento dell’analisi comparativa ex art. 68 CAD propedeutica
all’avvio del progetto (i cui step sono raffigurati nella figura a
lato\ :sup:` [29]_`) svolta per individuare la soluzioni di partenza, si
ipotizza di procedere con uno sviluppo *ex novo*, tramite realizzazione
di nuovo software secondo il disposto dell’art. 69 CAD, della soluzione
desiderata.

In questa sezione vengono analizzati i modelli alternativi ipotizzati
per promuovere lo sviluppo, la condivisione e l’eventuale integrazione,
nonché il mantenimento (NB) - delle soluzioni software per
l’integrazione tra i device in uso e il Taccuino personale
dell’assistito.

**Modello 1 - Community con contributi alle App regionali**

Questo approccio prevede di impostare uno sviluppo di App regionali per
l’integrazione di device con il sistema del Taccuino del FSE della
Regione Piemonte a iniziativa e titolarità regionali, ma gestite fin
dall’inizio con modalità aperte, pubblicando tale codice in open source
su Code repository GitHub. Con questo modello il progetto punta a creare
una Community per favorire la contribuzione da parte di terzi in termini
di software, idee e conoscenze volte ad arricchire il sistema verso
l'utente finale e diffonderne l’uso.

Concretamente, si prevede la realizzazione di App
regionali\ :sup:` [30]_` per iOS e Android con il compito di fungere da
gateway tra il device e la piattaforma regionale del Fascicolo Sanitario
Elettronico (FSE), provvedendo all’autenticazione dell’utente e
all’acquisizione e al caricamento dei dati provenienti dai device nel
Taccuino.

I compiti delle App regionali sono descritti nel capitolo `Modalità di
integrazione dei device <#_8dnz78msojq0>`__ dove si analizzano le
possibili modalità di acquisizione dei dati utili per il Taccuino
provenienti da device medicali e wearable. Si prevede di sfruttare le
logiche di interfacciamento software (API e SDK) ed i formati in uso da
parte di applicazioni di larga diffusione, preinstallate o scaricabili
gratuitamente su tutti gli smartphone, progettate per acquisire,
archiviare e condividere informazioni sullo stato di salute e sugli
stili di vita.

Il progetto attuativo prevede, a seguito della formalizzazione della
*roadmap*\ di progetto da parte dello steering committee:

-  una prima fase di sviluppo - da parte di CSI, software maintainer -
   dedicata al “core” delle APP regionali e all’integrazione di un
   sottoinsieme significativo di device presenti sul mercato, che si
   chiude con il rilascio di funzionalità di base immediatamente
   fruibili;

-  una seconda fase, immediatamente successiva, di apertura ai
   contributi della Community, mirata all’incremento delle funzionalità
   offerte e soprattutto allo sviluppo del software necessario per
   estendere in misura sensibile l’integrazione con il Taccuino di
   ulteriori tipologie di dati, di device e di App orientate alla
   gestione di dati inerenti la Salute ed il Fitness/Wellness.

Il software sviluppato viene ospitato su repository di code hosting di
titolarità regionale `(rif. § Repository pubblico) <#_wk9a0i7p4nu0>`__.
I contributi possono essere inseriti attraverso le funzionalità messe a
disposizione dalle piattaforma di code hosting per favorire la
collaborazione degli utenti e per la gestione di pull request e delle
issue `(rif. § Strumenti di interazione per gli utenti della
Community) <#_hu9bddmya7ms>`__.

In questo modello, le soluzioni inizialmente pubblicate possono
“evolvere” anche con il contributi di terzi, mediante gli strumenti
messi a disposizione dal repository stesso, prevalentemente mediante due
modalità:

A. contributi minimali alle app già pubblicate, in termini di correzioni
   e/o miglioramenti *interni*\ al codice

B. contributi sostanziali e/o significativi (quali ad esempio ulteriori
   App, interi moduli, componenti o funzionalità complesse di nuova
   realizzazione)

In considerazione del fatto che qualsivoglia contributo è potenzialmente
creativo, ed in quanto tale comporta l’attribuzione al contributore dei
relativi diritti patrimoniali e morali, la proprietà intellettuale nel
caso A) resta in capo alla Regione Piemonte, e si prevede semplicemente
la citazione degli autori dei contributi nell’apposito file
(*Authors.txt*) su repository di code hosting.

Nel caso B) sopra descritto, invece, si possono attuare due differenti
modalità di gestione:

-  trasferimento alla Regione Piemonte dei diritti patrimoniali sul
   software (in coerenza con la licenza prescelta);

-  mantenimento della proprietà del software in capo al contributor, e
   rilascio del medesimo con licenza (compatibile con quella del
   software già rilasciato) che ne permette l’utilizzo, l’integrazione e
   la distribuzione per gli obiettivi del progetto regionale.

In entrambi i casi il mantenimento del software sarebbe in carico al
software maintainer (CSI Piemonte).

In generale le regole di contribuzione e le modalità operative con cui i
contributor possono relazionarsi con il software maintainer sono
descritte in un file apposito all’interno del repository di code hosting
(*Contributing.txt*).

Da un punto di vista delle responsabilità, tutti i contributi software
devono essere sottoposti a verifica formale da parte del software
maintainer per garantire

-  la corretta gestione dei dati personali e sanitari da un punto di
   vista della privacy

-  l’interpretazione corretta dei dati sanitari provenienti dai device

-  l’aderenza alle funzionalità previste a livello strategico e
   operativo.

In questo modello si prevede uno steering committee, come descritto nel
capitolo `Strategie <#_f6f2ogjfbtc>`__ della “Fase attuativa” del
progetto, con alto potere decisionale (composto da Regione e
CSI-Piemonte) che si concentra sulla definizione della roadmap di
progetto demandando la governance della community al CSI-Piemonte in
qualità di software maintainer.

Si tratta pertanto di un modello con potenzialità enormi che, in
relazione ai principali punti di forza e debolezza attesi (inquadrati a
livello macroscopico nella SWOT analysis riportata di seguito),
richiede:

-  un investimento iniziale da parte di una PA che definisce un
   obiettivo di sviluppo;

-  un’accurata pianificazione organizzativa e un'adeguata preparazione
   per la gestione della Community, che assume un ruolo centrale di
   tutto il progetto.

+-------------+--------------+--------------+-------+--+
|             | **POSITIVO** | **NEGATIVO** |       |  |
+-------------+--------------+--------------+-------+--+
| **INTERNO** | **S**        |              | **W** |  |
+-------------+--------------+--------------+-------+--+
| **ESTERNO** | **O**        |              | **T** |  |
+-------------+--------------+--------------+-------+--+

**Modello 2 - Ecosistemi di applicazioni**

Questo approccio prevede di consentire lo sviluppo di App e web
application da parte di terzi sfruttando le api rest esposte dal sistema
regionale di Taccuino che possono pubblicate in open source su
repository pubblico (previa verifica di pubblicabilità come descritto al
capitolo `Considerazioni sulla pubblicazione del software del sistema
regionale del FSE <#_ukhxqe9vnl6o>`__) o solamente esposte come “\ *api
as a service*\ ” su portale https://developers.italia.it/it/api/\ ”.

Le applicazioni potrebbero essere licenziate in OS (ma non sarebbero
comunque ospitate su repository di code hosting regionale), o essere
proprietarie.

Tali applicazioni sarebbero sviluppate e gestite autonomamente da terzi
(senza finanziamenti pubblici) che ne conserverebbero in toto la
titolarità.

L’utilizzo di tali applicazioni avverrebbe nei termini “accettati” dal
cittadino contestualmente all’installazione e all’utilizzo.

Il perimetro di responsabilità di Regione Piemonte e del suo ente
strumentale in qualità di software maintainer si limiterebbe
eventualmente all'esposizione della API di interfacciamento al taccuino
e al relativo corretto funzionamento.

Un potenziale elemento di debolezza di questo approccio è la completa
libertà demandata a terzi di entrare in possesso di dati sanitari
acquisiti per l'integrazione con il Taccuino regionale che, in caso di
comportamenti disattenti o non corretti (ma comunque inappropriati)
potrebbero essere diffusi e/o riutilizzati per altri fini e scopi.

E’ un approccio che non favorisce il fiorire di una community dedicata
al taccuino, con una reale possibilità di governo regionale ma
esclusivamente, se di interesse a terzi, utile a generare una
concorrenza fra aziende software e/o sviluppatori dilettanti.

**Modello 3 - Accordi per lo sviluppo in cooperazione con altre PA o imprese**

In questo modello si prevede uno scenario in cui una PA o un’impresa fa
un accordo di **co-sviluppo** con la Regione Piemonte per realizzare,
nel caso della proposta di evoluzione del Taccuino, un particolare
modulo software (ad esempio gestione dell’autenticazione con spid) o ad
esempio un'App specifica di un sistema operativo.

La PA o l’impresa finanzierebbero il software che prendono in carico
come sviluppo e il codice sorgente potrebbe essere ospitato su
repository di code hosting della Regione Piemonte. Nel caso d’uso di
GitHub, in particolare, l’organizzazione potrebbe essere Regione
Piemonte e il modulo software potrebbe essere ospitato in un repository
di tale organizzazione. La titolarità di tale software sarebbe in capo
alla PA/impresa.

E’ necessaria una **fase negoziale** in cui si devono definire gli
accordi di gestione del co-sviluppo che vanno a chiarire ad esempio:

-  le responsabilità

-  il perimetro dell’intervento

-  la titolarità del software e la licenza con cui viene rilasciato il
   software oggetto di co-sviluppo (che deve essere compatibile con il
   resto del software del taccuino di tutte le Amministrazioni coinvolte
   nel progetto)

-  le modalità di gestione del software su repository di code hosting

-  i tempi di presa in carico delle pull request e degli issue.

Questo modello potrebbe essere affiancato al modello 1 per ampliare ed
estendere il progetto fondato sul concetto di Community.

Modello scelto per analisi successive

Secondo gli obiettivi definiti per il project work, si sceglie nel
prosieguo del documento di approfondire il Modello 1 in termini di
analisi organizzativa, analisi delle licenze e programmazione della fase
attuativa.
